[
  {
    "text": [
      [
        "וַיָּ֥שֶׂם שַׂ֖ק בְּמׇתְנָ֑יו וַיִּתְאַבֵּ֥ל עַל־בְּנ֖וֹ יָמִ֥ים רַבִּֽים׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיָּקֻ֩מוּ֩ כׇל־בָּנָ֨יו וְכׇל־בְּנֹתָ֜יו לְנַחֲמ֗וֹ וַיְמָאֵן֙ לְהִתְנַחֵ֔ם"
      ]
    ],
    "verses": [
      {
        "book": 1,
        "chapter": 37,
        "verse": 35
      }
    ],
    "aliyot": [],
    "isPetucha": false
  },
  {
    "text": [
      [
        "וַיֹּ֕אמֶר כִּֽי־אֵרֵ֧ד אֶל־בְּנִ֛י אָבֵ֖ל שְׁאֹ֑לָה וַיֵּ֥בְךְּ אֹת֖וֹ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אָבִֽיו׃ וְהַ֨מְּדָנִ֔ים מָכְר֥וּ אֹת֖וֹ אֶל־מִצְרָ֑יִם לְפֽוֹטִיפַר֙"
      ]
    ],
    "verses": [
      {
        "book": 1,
        "chapter": 37,
        "verse": 36
      }
    ],
    "aliyot": [],
    "isPetucha": false
  },
  {
    "text": [
      [
        "סְרִ֣יס פַּרְעֹ֔ה שַׂ֖ר הַטַּבָּחִֽים׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "וַֽיְהִי֙ בָּעֵ֣ת הַהִ֔וא וַיֵּ֥רֶד יְהוּדָ֖ה מֵאֵ֣ת אֶחָ֑יו וַיֵּ֛ט עַד־"
      ]
    ],
    "verses": [
      {
        "book": 1,
        "chapter": 38,
        "verse": 1
      }
    ],
    "aliyot": [
      {
        "standard": 4
      }
    ],
    "isPetucha": false
  },
  {
    "text": [
      [
        "אִ֥ישׁ עֲדֻלָּמִ֖י וּשְׁמ֥וֹ חִירָֽה׃ וַיַּרְא־שָׁ֧ם יְהוּדָ֛ה בַּת־אִ֥ישׁ"
      ]
    ],
    "verses": [
      {
        "book": 1,
        "chapter": 38,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "כְּנַעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃ וַתַּ֖הַר וַתֵּ֣לֶד"
      ]
    ],
    "verses": [
      {
        "book": 1,
        "chapter": 38,
        "verse": 3
      }
    ],
    "aliyot": [],
    "isPetucha": false
  },
  {
    "text": [
      [
        "בֵּ֑ן וַיִּקְרָ֥א אֶת־שְׁמ֖וֹ עֵֽר׃ וַתַּ֥הַר ע֖וֹד וַתֵּ֣לֶד בֵּ֑ן וַתִּקְרָ֥א"
      ]
    ],
    "verses": [
      {
        "book": 1,
        "chapter": 38,
        "verse": 4
      }
    ],
    "aliyot": [],
    "isPetucha": false
  },
  {
    "text": [
      [
        "אֶת־שְׁמ֖וֹ אוֹנָֽן׃ וַתֹּ֤סֶף עוֹד֙ וַתֵּ֣לֶד בֵּ֔ן וַתִּקְרָ֥א אֶת־שְׁמ֖וֹ"
      ]
    ],
    "verses": [
      {
        "book": 1,
        "chapter": 38,
        "verse": 5
      }
    ],
    "aliyot": [],
    "isPetucha": false
  },
  {
    "text": [
      [
        "שֵׁלָ֑ה וְהָיָ֥ה בִכְזִ֖יב בְּלִדְתָּ֥הּ אֹתֽוֹ׃ וַיִּקַּ֧ח יְהוּדָ֛ה אִשָּׁ֖ה"
      ]
    ],
    "verses": [
      {
        "book": 1,
        "chapter": 38,
        "verse": 6
      }
    ],
    "aliyot": [],
    "isPetucha": false
  },
  {
    "text": [
      [
        "לְעֵ֣ר בְּכוֹר֑וֹ וּשְׁמָ֖הּ תָּמָֽר׃ וַיְהִ֗י עֵ֚ר בְּכ֣וֹר יְהוּדָ֔ה רַ֖ע"
      ]
    ],
    "verses": [
      {
        "book": 1,
        "chapter": 38,
        "verse": 7
      }
    ],
    "aliyot": [],
    "isPetucha": false
  },
  {
    "text": [
      [
        "בְּעֵינֵ֣י יְהֹוָ֑ה וַיְמִתֵ֖הוּ יְהֹוָֽה׃ וַיֹּ֤אמֶר יְהוּדָה֙ לְאוֹנָ֔ן בֹּ֛א"
      ]
    ],
    "verses": [
      {
        "book": 1,
        "chapter": 38,
        "verse": 8
      }
    ],
    "aliyot": [],
    "isPetucha": false
  },
  {
    "text": [
      [
        "אֶל־אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיֵּ֣דַע אוֹנָ֔ן כִּ֛י לֹּ֥א ל֖וֹ יִהְיֶ֣ה הַזָּ֑רַע וְהָיָ֞ה אִם־בָּ֨א אֶל־"
      ]
    ],
    "verses": [
      {
        "book": 1,
        "chapter": 38,
        "verse": 9
      }
    ],
    "aliyot": [],
    "isPetucha": false
  },
  {
    "text": [
      [
        "אֵ֤שֶׁת אָחִיו֙ וְשִׁחֵ֣ת אַ֔רְצָה לְבִלְתִּ֥י נְתׇן־זֶ֖רַע לְאָחִֽיו׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיֵּ֛רַע בְּעֵינֵ֥י יְהֹוָ֖ה אֲשֶׁ֣ר עָשָׂ֑ה וַיָּ֖מֶת גַּם־אֹתֽוֹ׃ וַיֹּ֣אמֶר"
      ]
    ],
    "verses": [
      {
        "book": 1,
        "chapter": 38,
        "verse": 10
      },
      {
        "book": 1,
        "chapter": 38,
        "verse": 11
      }
    ],
    "aliyot": [],
    "isPetucha": false
  },
  {
    "text": [
      [
        "יְהוּדָה֩ לְתָמָ֨ר כַּלָּת֜וֹ שְׁבִ֧י אַלְמָנָ֣ה בֵית־אָבִ֗יךְ עַד־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "יִגְדַּל֙ שֵׁלָ֣ה בְנִ֔י כִּ֣י אָמַ֔ר פֶּן־יָמ֥וּת גַּם־ה֖וּא כְּאֶחָ֑יו"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַתֵּ֣לֶךְ תָּמָ֔ר וַתֵּ֖שֶׁב בֵּ֥ית אָבִֽיהָ׃ וַיִּרְבּוּ֙ הַיָּמִ֔ים וַתָּ֖מׇת"
      ]
    ],
    "verses": [
      {
        "book": 1,
        "chapter": 38,
        "verse": 12
      }
    ],
    "aliyot": [],
    "isPetucha": false
  },
  {
    "text": [
      [
        "בַּת־שׁ֣וּעַ אֵֽשֶׁת־יְהוּדָ֑ה וַיִּנָּ֣חֶם יְהוּדָ֗ה וַיַּ֜עַל עַל־גֹּֽזְזֵ֤י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "צֹאנוֹ֙ ה֗וּא וְחִירָ֛ה רֵעֵ֥הוּ הָעֲדֻלָּמִ֖י תִּמְנָֽתָה׃ וַיֻּגַּ֥ד לְתָמָ֖ר"
      ]
    ],
    "verses": [
      {
        "book": 1,
        "chapter": 38,
        "verse": 13
      }
    ],
    "aliyot": [],
    "isPetucha": false
  },
  {
    "text": [
      [
        "לֵאמֹ֑ר הִנֵּ֥ה חָמִ֛יךְ עֹלֶ֥ה תִמְנָ֖תָה לָגֹ֥ז צֹאנֽוֹ׃ וַתָּ֩סַר֩ בִּגְדֵ֨י"
      ]
    ],
    "verses": [
      {
        "book": 1,
        "chapter": 38,
        "verse": 14
      }
    ],
    "aliyot": [],
    "isPetucha": false
  },
  {
    "text": [
      [
        "אַלְמְנוּתָ֜הּ מֵֽעָלֶ֗יהָ וַתְּכַ֤ס בַּצָּעִיף֙ וַתִּתְעַלָּ֔ף וַתֵּ֙שֶׁב֙"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "בְּפֶ֣תַח עֵינַ֔יִם אֲשֶׁ֖ר עַל־דֶּ֣רֶךְ תִּמְנָ֑תָה כִּ֤י רָאֲתָה֙ כִּֽי־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "גָדַ֣ל שֵׁלָ֔ה וְהִ֕וא לֹֽא־נִתְּנָ֥ה ל֖וֹ לְאִשָּֽׁה׃ וַיִּרְאֶ֣הָ יְהוּדָ֔ה"
      ]
    ],
    "verses": [
      {
        "book": 1,
        "chapter": 38,
        "verse": 15
      }
    ],
    "aliyot": [],
    "isPetucha": false
  },
  {
    "text": [
      [
        "וַֽיַּחְשְׁבֶ֖הָ לְזוֹנָ֑ה כִּ֥י כִסְּתָ֖ה פָּנֶֽיהָ׃ וַיֵּ֨ט אֵלֶ֜יהָ אֶל־הַדֶּ֗רֶךְ"
      ]
    ],
    "verses": [
      {
        "book": 1,
        "chapter": 38,
        "verse": 16
      }
    ],
    "aliyot": [],
    "isPetucha": false
  },
  {
    "text": [
      [
        "וַיֹּ֙אמֶר֙ הָֽבָה־נָּא֙ אָב֣וֹא אֵלַ֔יִךְ כִּ֚י לֹ֣א יָדַ֔ע כִּ֥י כַלָּת֖וֹ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הִ֑וא וַתֹּ֙אמֶר֙ מַה־תִּתֶּן־לִ֔י כִּ֥י תָב֖וֹא אֵלָֽי׃ וַיֹּ֕אמֶר אָנֹכִ֛י"
      ]
    ],
    "verses": [
      {
        "book": 1,
        "chapter": 38,
        "verse": 17
      }
    ],
    "aliyot": [],
    "isPetucha": false
  },
  {
    "text": [
      [
        "אֲשַׁלַּ֥ח גְּדִֽי־עִזִּ֖ים מִן־הַצֹּ֑אן וַתֹּ֕אמֶר אִם־תִּתֵּ֥ן עֵרָב֖וֹן"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "עַ֥ד שָׁלְחֶֽךָ׃ וַיֹּ֗אמֶר מָ֣ה הָעֵֽרָבוֹן֮ אֲשֶׁ֣ר אֶתֶּן־לָךְ֒"
      ]
    ],
    "verses": [
      {
        "book": 1,
        "chapter": 38,
        "verse": 18
      }
    ],
    "aliyot": [],
    "isPetucha": false
  },
  {
    "text": [
      [
        "וַתֹּ֗אמֶר חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר בְּיָדֶ֑ךָ וַיִּתֶּן־לָ֛הּ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיָּבֹ֥א אֵלֶ֖יהָ וַתַּ֥הַר לֽוֹ׃ וַתָּ֣קׇם וַתֵּ֔לֶךְ וַתָּ֥סַר צְעִיפָ֖הּ"
      ]
    ],
    "verses": [
      {
        "book": 1,
        "chapter": 38,
        "verse": 19
      }
    ],
    "aliyot": [],
    "isPetucha": false
  },
  {
    "text": [
      [
        "מֵעָלֶ֑יהָ וַתִּלְבַּ֖שׁ בִּגְדֵ֥י אַלְמְנוּתָֽהּ׃ וַיִּשְׁלַ֨ח יְהוּדָ֜ה אֶת־"
      ]
    ],
    "verses": [
      {
        "book": 1,
        "chapter": 38,
        "verse": 20
      }
    ],
    "aliyot": [],
    "isPetucha": false
  },
  {
    "text": [
      [
        "גְּדִ֣י הָֽעִזִּ֗ים בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵרָב֖וֹן מִיַּ֣ד"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הָאִשָּׁ֑ה וְלֹ֖א מְצָאָֽהּ׃ וַיִּשְׁאַ֞ל אֶת־אַנְשֵׁ֤י מְקֹמָהּ֙ לֵאמֹ֔ר"
      ]
    ],
    "verses": [
      {
        "book": 1,
        "chapter": 38,
        "verse": 21
      }
    ],
    "aliyot": [],
    "isPetucha": false
  },
  {
    "text": [
      [
        "אַיֵּ֧ה הַקְּדֵשָׁ֛ה הִ֥וא בָעֵינַ֖יִם עַל־הַדָּ֑רֶךְ וַיֹּ֣אמְר֔וּ לֹא־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הָיְתָ֥ה בָזֶ֖ה קְדֵשָֽׁה׃ וַיָּ֙שׇׁב֙ אֶל־יְהוּדָ֔ה וַיֹּ֖אמֶר לֹ֣א"
      ]
    ],
    "verses": [
      {
        "book": 1,
        "chapter": 38,
        "verse": 22
      }
    ],
    "aliyot": [],
    "isPetucha": false
  },
  {
    "text": [
      [
        "מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ לֹא־הָיְתָ֥ה בָזֶ֖ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "קְדֵשָֽׁה׃ וַיֹּ֤אמֶר יְהוּדָה֙ תִּֽקַּֽח־לָ֔הּ פֶּ֖ן נִהְיֶ֣ה לָב֑וּז הִנֵּ֤ה"
      ]
    ],
    "verses": [
      {
        "book": 1,
        "chapter": 38,
        "verse": 23
      }
    ],
    "aliyot": [],
    "isPetucha": false
  },
  {
    "text": [
      [
        "שָׁלַ֙חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א מְצָאתָֽהּ׃ וַיְהִ֣י ׀ כְּמִשְׁלֹ֣שׁ"
      ]
    ],
    "verses": [
      {
        "book": 1,
        "chapter": 38,
        "verse": 24
      }
    ],
    "aliyot": [],
    "isPetucha": false
  },
  {
    "text": [
      [
        "חֳדָשִׁ֗ים וַיֻּגַּ֨ד לִֽיהוּדָ֤ה לֵֽאמֹר֙ זָֽנְתָה֙ תָּמָ֣ר כַּלָּתֶ֔ךָ"
      ]
    ],
    "verses": [],
    "aliyot": [],
    "isPetucha": false
  }
]