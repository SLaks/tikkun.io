[
  {
    "text": [
      [
        "יְהוּדָ֗ה אַתָּה֙ יוֹד֣וּךָ אַחֶ֔יךָ יָדְךָ֖ בְּעֹ֣רֶף אֹיְבֶ֑יךָ יִשְׁתַּחֲו֥וּ"
      ]
    ],
    "verses": [
      {
        "book": 1,
        "chapter": 49,
        "verse": 8
      }
    ],
    "aliyot": [],
    "isPetucha": false
  },
  {
    "text": [
      [
        "לְךָ֖ בְּנֵ֥י אָבִֽיךָ׃ גּ֤וּר אַרְיֵה֙ יְהוּדָ֔ה מִטֶּ֖רֶף בְּנִ֣י עָלִ֑יתָ"
      ]
    ],
    "verses": [
      {
        "book": 1,
        "chapter": 49,
        "verse": 9
      }
    ],
    "aliyot": [],
    "isPetucha": false
  },
  {
    "text": [
      [
        "כָּרַ֨ע רָבַ֧ץ כְּאַרְיֵ֛ה וּכְלָבִ֖יא מִ֥י יְקִימֶֽנּוּ׃ לֹֽא־יָס֥וּר שֵׁ֙בֶט֙"
      ]
    ],
    "verses": [
      {
        "book": 1,
        "chapter": 49,
        "verse": 10
      }
    ],
    "aliyot": [],
    "isPetucha": false
  },
  {
    "text": [
      [
        "מִֽיהוּדָ֔ה וּמְחֹקֵ֖ק מִבֵּ֣ין רַגְלָ֑יו עַ֚ד כִּֽי־יָבֹ֣א שִׁילֹ֔ה וְל֖וֹ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "יִקְּהַ֥ת עַמִּֽים׃ אֹסְרִ֤י לַגֶּ֙פֶן֙ עִירֹ֔ה וְלַשֹּׂרֵקָ֖ה בְּנִ֣י אֲתֹנ֑וֹ"
      ]
    ],
    "verses": [
      {
        "book": 1,
        "chapter": 49,
        "verse": 11
      }
    ],
    "aliyot": [],
    "isPetucha": false
  },
  {
    "text": [
      [
        "כִּבֵּ֤ס בַּיַּ֙יִן֙ לְבֻשׁ֔וֹ וּבְדַם־עֲנָבִ֖ים סוּתֹֽה׃ חַכְלִילִ֥י עֵינַ֖יִם"
      ]
    ],
    "verses": [
      {
        "book": 1,
        "chapter": 49,
        "verse": 12
      }
    ],
    "aliyot": [],
    "isPetucha": false
  },
  {
    "text": [
      [
        "מִיָּ֑יִן וּלְבֶן־שִׁנַּ֖יִם מֵחָלָֽב׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "זְבוּלֻ֕ן לְח֥וֹף יַמִּ֖ים יִשְׁכֹּ֑ן וְהוּא֙ לְח֣וֹף אֳנִיֹּ֔ת וְיַרְכָת֖וֹ"
      ]
    ],
    "verses": [
      {
        "book": 1,
        "chapter": 49,
        "verse": 13
      }
    ],
    "aliyot": [],
    "isPetucha": false
  },
  {
    "text": [
      [
        "עַל־צִידֹֽן׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "יִשָּׂשכָ֖ר חֲמֹ֣ר גָּ֑רֶם רֹבֵ֖ץ בֵּ֥ין הַֽמִּשְׁפְּתָֽיִם׃ וַיַּ֤רְא מְנֻחָה֙"
      ]
    ],
    "verses": [
      {
        "book": 1,
        "chapter": 49,
        "verse": 14
      },
      {
        "book": 1,
        "chapter": 49,
        "verse": 15
      }
    ],
    "aliyot": [],
    "isPetucha": false
  },
  {
    "text": [
      [
        "כִּ֣י ט֔וֹב וְאֶת־הָאָ֖רֶץ כִּ֣י נָעֵ֑מָה וַיֵּ֤ט שִׁכְמוֹ֙ לִסְבֹּ֔ל וַיְהִ֖י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לְמַס־עֹבֵֽד׃",
        " דָּ֖ן יָדִ֣ין עַמּ֑וֹ כְּאַחַ֖ד"
      ]
    ],
    "verses": [
      {
        "book": 1,
        "chapter": 49,
        "verse": 16
      }
    ],
    "aliyot": [],
    "isPetucha": false
  },
  {
    "text": [
      [
        "שִׁבְטֵ֥י יִשְׂרָאֵֽל׃ יְהִי־דָן֙ נָחָ֣שׁ עֲלֵי־דֶ֔רֶךְ שְׁפִיפֹ֖ן עֲלֵי־"
      ]
    ],
    "verses": [
      {
        "book": 1,
        "chapter": 49,
        "verse": 17
      }
    ],
    "aliyot": [],
    "isPetucha": false
  },
  {
    "text": [
      [
        "אֹ֑רַח הַנֹּשֵׁךְ֙ עִקְּבֵי־ס֔וּס וַיִּפֹּ֥ל רֹכְב֖וֹ אָחֽוֹר׃ לִישׁוּעָֽתְךָ֖"
      ]
    ],
    "verses": [
      {
        "book": 1,
        "chapter": 49,
        "verse": 18
      }
    ],
    "aliyot": [],
    "isPetucha": false
  },
  {
    "text": [
      [
        "קִוִּ֥יתִי יְהֹוָֽה׃",
        " גָּ֖ד גְּד֣וּד יְגוּדֶ֑נּוּ וְה֖וּא"
      ]
    ],
    "verses": [
      {
        "book": 1,
        "chapter": 49,
        "verse": 19
      }
    ],
    "aliyot": [
      {
        "standard": 5
      }
    ],
    "isPetucha": false
  },
  {
    "text": [
      [
        "יָגֻ֥ד עָקֵֽב׃",
        " מֵאָשֵׁ֖ר שְׁמֵנָ֣ה לַחְמ֑וֹ"
      ]
    ],
    "verses": [
      {
        "book": 1,
        "chapter": 49,
        "verse": 20
      }
    ],
    "aliyot": [],
    "isPetucha": false
  },
  {
    "text": [
      [
        "וְה֥וּא יִתֵּ֖ן מַֽעֲדַנֵּי־מֶֽלֶךְ׃",
        " נַפְתָּלִ֖י"
      ]
    ],
    "verses": [
      {
        "book": 1,
        "chapter": 49,
        "verse": 21
      }
    ],
    "aliyot": [],
    "isPetucha": false
  },
  {
    "text": [
      [
        "אַיָּלָ֣ה שְׁלֻחָ֑ה הַנֹּתֵ֖ן אִמְרֵי־שָֽׁפֶר׃",
        " בֵּ֤ן"
      ]
    ],
    "verses": [
      {
        "book": 1,
        "chapter": 49,
        "verse": 22
      }
    ],
    "aliyot": [],
    "isPetucha": false
  },
  {
    "text": [
      [
        "פֹּרָת֙ יוֹסֵ֔ף בֵּ֥ן פֹּרָ֖ת עֲלֵי־עָ֑יִן בָּנ֕וֹת צָעֲדָ֖ה עֲלֵי־שֽׁוּר׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַֽיְמָרְרֻ֖הוּ וָרֹ֑בּוּ וַֽיִּשְׂטְמֻ֖הוּ בַּעֲלֵ֥י חִצִּֽים׃ וַתֵּ֤שֶׁב בְּאֵיתָן֙"
      ]
    ],
    "verses": [
      {
        "book": 1,
        "chapter": 49,
        "verse": 23
      },
      {
        "book": 1,
        "chapter": 49,
        "verse": 24
      }
    ],
    "aliyot": [],
    "isPetucha": false
  },
  {
    "text": [
      [
        "קַשְׁתּ֔וֹ וַיָּפֹ֖זּוּ זְרֹעֵ֣י יָדָ֑יו מִידֵי֙ אֲבִ֣יר יַעֲקֹ֔ב מִשָּׁ֥ם"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "רֹעֶ֖ה אֶ֥בֶן יִשְׂרָאֵֽל׃ מֵאֵ֨ל אָבִ֜יךָ וְיַעְזְרֶ֗ךָּ וְאֵ֤ת שַׁדַּי֙"
      ]
    ],
    "verses": [
      {
        "book": 1,
        "chapter": 49,
        "verse": 25
      }
    ],
    "aliyot": [],
    "isPetucha": false
  },
  {
    "text": [
      [
        "וִיבָ֣רְכֶ֔ךָּ בִּרְכֹ֤ת שָׁמַ֙יִם֙ מֵעָ֔ל בִּרְכֹ֥ת תְּה֖וֹם רֹבֶ֣צֶת"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "תָּ֑חַת בִּרְכֹ֥ת שָׁדַ֖יִם וָרָֽחַם׃ בִּרְכֹ֣ת אָבִ֗יךָ גָּֽבְרוּ֙ עַל־"
      ]
    ],
    "verses": [
      {
        "book": 1,
        "chapter": 49,
        "verse": 26
      }
    ],
    "aliyot": [],
    "isPetucha": false
  },
  {
    "text": [
      [
        "בִּרְכֹ֣ת הוֹרַ֔י עַֽד־תַּאֲוַ֖ת גִּבְעֹ֣ת עוֹלָ֑ם תִּֽהְיֶ֙יןָ֙ לְרֹ֣אשׁ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "יוֹסֵ֔ף וּלְקׇדְקֹ֖ד נְזִ֥יר אֶחָֽיו׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "בִּנְיָמִין֙ זְאֵ֣ב יִטְרָ֔ף בַּבֹּ֖קֶר יֹ֣אכַל עַ֑ד וְלָעֶ֖רֶב יְחַלֵּ֥ק"
      ]
    ],
    "verses": [
      {
        "book": 1,
        "chapter": 49,
        "verse": 27
      }
    ],
    "aliyot": [
      {
        "standard": 6
      }
    ],
    "isPetucha": false
  },
  {
    "text": [
      [
        "שָׁלָֽל׃ כׇּל־אֵ֛לֶּה שִׁבְטֵ֥י יִשְׂרָאֵ֖ל שְׁנֵ֣ים עָשָׂ֑ר וְ֠זֹ֠את"
      ]
    ],
    "verses": [
      {
        "book": 1,
        "chapter": 49,
        "verse": 28
      }
    ],
    "aliyot": [],
    "isPetucha": false
  },
  {
    "text": [
      [
        "אֲשֶׁר־דִּבֶּ֨ר לָהֶ֤ם אֲבִיהֶם֙ וַיְבָ֣רֶךְ אוֹתָ֔ם אִ֛ישׁ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֲשֶׁ֥ר כְּבִרְכָת֖וֹ בֵּרַ֥ךְ אֹתָֽם׃ וַיְצַ֣ו אוֹתָ֗ם וַיֹּ֤אמֶר"
      ]
    ],
    "verses": [
      {
        "book": 1,
        "chapter": 49,
        "verse": 29
      }
    ],
    "aliyot": [],
    "isPetucha": false
  },
  {
    "text": [
      [
        "אֲלֵהֶם֙ אֲנִי֙ נֶאֱסָ֣ף אֶל־עַמִּ֔י קִבְר֥וּ אֹתִ֖י אֶל־אֲבֹתָ֑י"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֶ֨ל־הַמְּעָרָ֔ה אֲשֶׁ֥ר בִּשְׂדֵ֖ה עֶפְר֥וֹן הַֽחִתִּֽי׃ בַּמְּעָרָ֞ה"
      ]
    ],
    "verses": [
      {
        "book": 1,
        "chapter": 49,
        "verse": 30
      }
    ],
    "aliyot": [],
    "isPetucha": false
  },
  {
    "text": [
      [
        "אֲשֶׁ֨ר בִּשְׂדֵ֧ה הַמַּכְפֵּלָ֛ה אֲשֶׁ֥ר עַל־פְּנֵי־מַמְרֵ֖א"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "בְּאֶ֣רֶץ כְּנָ֑עַן אֲשֶׁר֩ קָנָ֨ה אַבְרָהָ֜ם אֶת־הַשָּׂדֶ֗ה מֵאֵ֛ת"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "עֶפְרֹ֥ן הַחִתִּ֖י לַאֲחֻזַּת־קָֽבֶר׃ שָׁ֣מָּה קָֽבְר֞וּ אֶת־אַבְרָהָ֗ם"
      ]
    ],
    "verses": [
      {
        "book": 1,
        "chapter": 49,
        "verse": 31
      }
    ],
    "aliyot": [],
    "isPetucha": false
  },
  {
    "text": [
      [
        "וְאֵת֙ שָׂרָ֣ה אִשְׁתּ֔וֹ שָׁ֚מָּה קָבְר֣וּ אֶת־יִצְחָ֔ק וְאֵ֖ת"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "רִבְקָ֣ה אִשְׁתּ֑וֹ וְשָׁ֥מָּה קָבַ֖רְתִּי אֶת־לֵאָֽה׃ מִקְנֵ֧ה"
      ]
    ],
    "verses": [
      {
        "book": 1,
        "chapter": 49,
        "verse": 32
      }
    ],
    "aliyot": [],
    "isPetucha": false
  },
  {
    "text": [
      [
        "הַשָּׂדֶ֛ה וְהַמְּעָרָ֥ה אֲשֶׁר־בּ֖וֹ מֵאֵ֥ת בְּנֵי־חֵֽת׃ וַיְכַ֤ל"
      ]
    ],
    "verses": [
      {
        "book": 1,
        "chapter": 49,
        "verse": 33
      }
    ],
    "aliyot": [],
    "isPetucha": false
  },
  {
    "text": [
      [
        "יַעֲקֹב֙ לְצַוֺּ֣ת אֶת־בָּנָ֔יו וַיֶּאֱסֹ֥ף רַגְלָ֖יו אֶל־הַמִּטָּ֑ה וַיִּגְוַ֖ע"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיֵּאָ֥סֶף אֶל־עַמָּֽיו׃ וַיִּפֹּ֥ל יוֹסֵ֖ף עַל־פְּנֵ֣י אָבִ֑יו וַיֵּ֥בְךְּ"
      ]
    ],
    "verses": [
      {
        "book": 1,
        "chapter": 50,
        "verse": 1
      }
    ],
    "aliyot": [],
    "isPetucha": false
  },
  {
    "text": [
      [
        "עָלָ֖יו וַיִּשַּׁק־לֽוֹ׃ וַיְצַ֨ו יוֹסֵ֤ף אֶת־עֲבָדָיו֙ אֶת־הָרֹ֣פְאִ֔ים"
      ]
    ],
    "verses": [
      {
        "book": 1,
        "chapter": 50,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "לַחֲנֹ֖ט אֶת־אָבִ֑יו וַיַּחַנְט֥וּ הָרֹפְאִ֖ים אֶת־יִשְׂרָאֵֽל׃"
      ]
    ],
    "verses": [],
    "aliyot": [],
    "isPetucha": false
  }
]