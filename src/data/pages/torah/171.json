[
  {
    "text": [
      [
        "וַיֵּ֤רֶד הָעֲמָלֵקִי֙ וְהַֽכְּנַעֲנִ֔י הַיֹּשֵׁ֖ב בָּהָ֣ר הַה֑וּא וַיַּכּ֥וּם"
      ]
    ],
    "verses": [
      {
        "book": 4,
        "chapter": 14,
        "verse": 45
      }
    ],
    "aliyot": [],
    "isPetucha": false
  },
  {
    "text": [
      [
        "וַֽיַּכְּת֖וּם עַד־הַֽחׇרְמָֽה׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃ דַּבֵּר֙ אֶל־בְּנֵ֣י יִשְׂרָאֵ֔ל"
      ]
    ],
    "verses": [
      {
        "book": 4,
        "chapter": 15,
        "verse": 1
      },
      {
        "book": 4,
        "chapter": 15,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "וְאָמַרְתָּ֖ אֲלֵהֶ֑ם כִּ֣י תָבֹ֗אוּ אֶל־אֶ֙רֶץ֙ מוֹשְׁבֹ֣תֵיכֶ֔ם"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֲשֶׁ֥ר אֲנִ֖י נֹתֵ֥ן לָכֶֽם׃ וַעֲשִׂיתֶ֨ם אִשֶּׁ֤ה לַֽיהֹוָה֙ עֹלָ֣ה אוֹ־"
      ]
    ],
    "verses": [
      {
        "book": 4,
        "chapter": 15,
        "verse": 3
      }
    ],
    "aliyot": [],
    "isPetucha": false
  },
  {
    "text": [
      [
        "זֶ֔בַח לְפַלֵּא־נֶ֙דֶר֙ א֣וֹ בִנְדָבָ֔ה א֖וֹ בְּמֹעֲדֵיכֶ֑ם לַעֲשׂ֞וֹת"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "רֵ֤יחַ נִיחֹ֙חַ֙ לַֽיהֹוָ֔ה מִן־הַבָּקָ֖ר א֥וֹ מִן־הַצֹּֽאן׃ וְהִקְרִ֛יב"
      ]
    ],
    "verses": [
      {
        "book": 4,
        "chapter": 15,
        "verse": 4
      }
    ],
    "aliyot": [],
    "isPetucha": false
  },
  {
    "text": [
      [
        "הַמַּקְרִ֥יב קׇרְבָּנ֖וֹ לַֽיהֹוָ֑ה מִנְחָה֙ סֹ֣לֶת עִשָּׂר֔וֹן בָּל֕וּל"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "בִּרְבִעִ֥ית הַהִ֖ין שָֽׁמֶן׃ וְיַ֤יִן לַנֶּ֙סֶךְ֙ רְבִיעִ֣ית הַהִ֔ין"
      ]
    ],
    "verses": [
      {
        "book": 4,
        "chapter": 15,
        "verse": 5
      }
    ],
    "aliyot": [],
    "isPetucha": false
  },
  {
    "text": [
      [
        "תַּעֲשֶׂ֥ה עַל־הָעֹלָ֖ה א֣וֹ לַזָּ֑בַח לַכֶּ֖בֶשׂ הָאֶחָֽד׃ א֤וֹ"
      ]
    ],
    "verses": [
      {
        "book": 4,
        "chapter": 15,
        "verse": 6
      }
    ],
    "aliyot": [],
    "isPetucha": false
  },
  {
    "text": [
      [
        "לָאַ֙יִל֙ תַּעֲשֶׂ֣ה מִנְחָ֔ה סֹ֖לֶת שְׁנֵ֣י עֶשְׂרֹנִ֑ים בְּלוּלָ֥ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "בַשֶּׁ֖מֶן שְׁלִשִׁ֥ית הַהִֽין׃ וְיַ֥יִן לַנֶּ֖סֶךְ שְׁלִשִׁ֣ית הַהִ֑ין"
      ]
    ],
    "verses": [
      {
        "book": 4,
        "chapter": 15,
        "verse": 7
      }
    ],
    "aliyot": [],
    "isPetucha": false
  },
  {
    "text": [
      [
        "תַּקְרִ֥יב רֵֽיחַ־נִיחֹ֖חַ לַיהֹוָֽה׃ וְכִֽי־תַעֲשֶׂ֥ה בֶן־בָּקָ֖ר עֹלָ֣ה"
      ]
    ],
    "verses": [
      {
        "book": 4,
        "chapter": 15,
        "verse": 8
      }
    ],
    "aliyot": [
      {
        "standard": 5
      }
    ],
    "isPetucha": false
  },
  {
    "text": [
      [
        "אוֹ־זָ֑בַח לְפַלֵּא־נֶ֥דֶר אֽוֹ־שְׁלָמִ֖ים לַֽיהֹוָֽה׃ וְהִקְרִ֤יב"
      ]
    ],
    "verses": [
      {
        "book": 4,
        "chapter": 15,
        "verse": 9
      }
    ],
    "aliyot": [],
    "isPetucha": false
  },
  {
    "text": [
      [
        "עַל־בֶּן־הַבָּקָר֙ מִנְחָ֔ה סֹ֖לֶת שְׁלֹשָׁ֣ה עֶשְׂרֹנִ֑ים בָּל֥וּל"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "בַּשֶּׁ֖מֶן חֲצִ֥י הַהִֽין׃ וְיַ֛יִן תַּקְרִ֥יב לַנֶּ֖סֶךְ חֲצִ֣י הַהִ֑ין"
      ]
    ],
    "verses": [
      {
        "book": 4,
        "chapter": 15,
        "verse": 10
      }
    ],
    "aliyot": [],
    "isPetucha": false
  },
  {
    "text": [
      [
        "אִשֵּׁ֥ה רֵֽיחַ־נִיחֹ֖חַ לַיהֹוָֽה׃ כָּ֣כָה יֵעָשֶׂ֗ה לַשּׁוֹר֙ הָֽאֶחָ֔ד"
      ]
    ],
    "verses": [
      {
        "book": 4,
        "chapter": 15,
        "verse": 11
      }
    ],
    "aliyot": [],
    "isPetucha": false
  },
  {
    "text": [
      [
        "א֖וֹ לָאַ֣יִל הָאֶחָ֑ד אֽוֹ־לַשֶּׂ֥ה בַכְּבָשִׂ֖ים א֥וֹ בָעִזִּֽים׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "כַּמִּסְפָּ֖ר אֲשֶׁ֣ר תַּעֲשׂ֑וּ כָּ֛כָה תַּעֲשׂ֥וּ לָאֶחָ֖ד כְּמִסְפָּרָֽם׃"
      ]
    ],
    "verses": [
      {
        "book": 4,
        "chapter": 15,
        "verse": 12
      }
    ],
    "aliyot": [],
    "isPetucha": false
  },
  {
    "text": [
      [
        "כׇּל־הָאֶזְרָ֥ח יַעֲשֶׂה־כָּ֖כָה אֶת־אֵ֑לֶּה לְהַקְרִ֛יב אִשֵּׁ֥ה"
      ]
    ],
    "verses": [
      {
        "book": 4,
        "chapter": 15,
        "verse": 13
      }
    ],
    "aliyot": [],
    "isPetucha": false
  },
  {
    "text": [
      [
        "רֵֽיחַ־נִיחֹ֖חַ לַֽיהֹוָֽה׃ וְכִֽי־יָגוּר֩ אִתְּכֶ֨ם גֵּ֜ר א֤וֹ אֲשֶׁר־"
      ]
    ],
    "verses": [
      {
        "book": 4,
        "chapter": 15,
        "verse": 14
      }
    ],
    "aliyot": [],
    "isPetucha": false
  },
  {
    "text": [
      [
        "בְּתֽוֹכְכֶם֙ לְדֹרֹ֣תֵיכֶ֔ם וְעָשָׂ֛ה אִשֵּׁ֥ה רֵֽיחַ־נִיחֹ֖חַ לַיהֹוָ֑ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "כַּאֲשֶׁ֥ר תַּעֲשׂ֖וּ כֵּ֥ן יַעֲשֶֽׂה׃ הַקָּהָ֕ל חֻקָּ֥ה אַחַ֛ת לָכֶ֖ם"
      ]
    ],
    "verses": [
      {
        "book": 4,
        "chapter": 15,
        "verse": 15
      }
    ],
    "aliyot": [],
    "isPetucha": false
  },
  {
    "text": [
      [
        "וְלַגֵּ֣ר הַגָּ֑ר חֻקַּ֤ת עוֹלָם֙ לְדֹרֹ֣תֵיכֶ֔ם כָּכֶ֛ם כַּגֵּ֥ר יִהְיֶ֖ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לִפְנֵ֥י יְהֹוָֽה׃ תּוֹרָ֥ה אַחַ֛ת וּמִשְׁפָּ֥ט אֶחָ֖ד יִהְיֶ֣ה לָכֶ֑ם"
      ]
    ],
    "verses": [
      {
        "book": 4,
        "chapter": 15,
        "verse": 16
      }
    ],
    "aliyot": [],
    "isPetucha": false
  },
  {
    "text": [
      [
        "וְלַגֵּ֖ר הַגָּ֥ר אִתְּכֶֽם׃#(פ)"
      ]
    ],
    "verses": [],
    "aliyot": [],
    "isPetucha": true
  },
  {
    "text": [
      [
        "וַיְדַבֵּ֥ר יְהֹוָ֖ה אֶל־מֹשֶׁ֥ה לֵּאמֹֽר׃ דַּבֵּר֙ אֶל־בְּנֵ֣י"
      ]
    ],
    "verses": [
      {
        "book": 4,
        "chapter": 15,
        "verse": 17
      },
      {
        "book": 4,
        "chapter": 15,
        "verse": 18
      }
    ],
    "aliyot": [
      {
        "standard": 6
      }
    ],
    "isPetucha": false
  },
  {
    "text": [
      [
        "יִשְׂרָאֵ֔ל וְאָמַרְתָּ֖ אֲלֵהֶ֑ם בְּבֹֽאֲכֶם֙ אֶל־הָאָ֔רֶץ אֲשֶׁ֥ר"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֲנִ֛י מֵבִ֥יא אֶתְכֶ֖ם שָֽׁמָּה׃ וְהָיָ֕ה בַּאֲכׇלְכֶ֖ם מִלֶּ֣חֶם"
      ]
    ],
    "verses": [
      {
        "book": 4,
        "chapter": 15,
        "verse": 19
      }
    ],
    "aliyot": [],
    "isPetucha": false
  },
  {
    "text": [
      [
        "הָאָ֑רֶץ תָּרִ֥ימוּ תְרוּמָ֖ה לַיהֹוָֽה׃ רֵאשִׁית֙ עֲרִסֹ֣תֵכֶ֔ם"
      ]
    ],
    "verses": [
      {
        "book": 4,
        "chapter": 15,
        "verse": 20
      }
    ],
    "aliyot": [],
    "isPetucha": false
  },
  {
    "text": [
      [
        "חַלָּ֖ה תָּרִ֣ימוּ תְרוּמָ֑ה כִּתְרוּמַ֣ת גֹּ֔רֶן כֵּ֖ן תָּרִ֥ימוּ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֹתָֽהּ׃ מֵרֵאשִׁית֙ עֲרִסֹ֣תֵיכֶ֔ם תִּתְּנ֥וּ לַיהֹוָ֖ה תְּרוּמָ֑ה"
      ]
    ],
    "verses": [
      {
        "book": 4,
        "chapter": 15,
        "verse": 21
      }
    ],
    "aliyot": [],
    "isPetucha": false
  },
  {
    "text": [
      [
        "לְדֹרֹ֖תֵיכֶֽם׃",
        " וְכִ֣י תִשְׁגּ֔וּ וְלֹ֣א"
      ]
    ],
    "verses": [
      {
        "book": 4,
        "chapter": 15,
        "verse": 22
      }
    ],
    "aliyot": [],
    "isPetucha": false
  },
  {
    "text": [
      [
        "תַעֲשׂ֔וּ אֵ֥ת כׇּל־הַמִּצְוֺ֖ת הָאֵ֑לֶּה אֲשֶׁר־דִּבֶּ֥ר יְהֹוָ֖ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אֶל־מֹשֶֽׁה׃ אֵת֩ כׇּל־אֲשֶׁ֨ר צִוָּ֧ה יְהֹוָ֛ה אֲלֵיכֶ֖ם בְּיַד־"
      ]
    ],
    "verses": [
      {
        "book": 4,
        "chapter": 15,
        "verse": 23
      }
    ],
    "aliyot": [],
    "isPetucha": false
  },
  {
    "text": [
      [
        "מֹשֶׁ֑ה מִן־הַיּ֞וֹם אֲשֶׁ֨ר צִוָּ֧ה יְהֹוָ֛ה וָהָ֖לְאָה לְדֹרֹתֵיכֶֽם׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וְהָיָ֗ה אִ֣ם מֵעֵינֵ֣י הָעֵדָה֮ נֶעֶשְׂתָ֣ה לִשְׁגָגָה֒ וְעָשׂ֣וּ"
      ]
    ],
    "verses": [
      {
        "book": 4,
        "chapter": 15,
        "verse": 24
      }
    ],
    "aliyot": [],
    "isPetucha": false
  },
  {
    "text": [
      [
        "כׇל־הָעֵדָ֡ה פַּ֣ר בֶּן־בָּקָר֩ אֶחָ֨ד לְעֹלָ֜ה לְרֵ֤יחַ נִיחֹ֙חַ֙"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לַֽיהֹוָ֔ה וּמִנְחָת֥וֹ וְנִסְכּ֖וֹ כַּמִּשְׁפָּ֑ט וּשְׂעִיר־עִזִּ֥ים אֶחָ֖ד"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לְחַטָּֽת׃ וְכִפֶּ֣ר הַכֹּהֵ֗ן עַֽל־כׇּל־עֲדַ֛ת בְּנֵ֥י יִשְׂרָאֵ֖ל"
      ]
    ],
    "verses": [
      {
        "book": 4,
        "chapter": 15,
        "verse": 25
      }
    ],
    "aliyot": [],
    "isPetucha": false
  },
  {
    "text": [
      [
        "וְנִסְלַ֣ח לָהֶ֑ם כִּֽי־שְׁגָגָ֣ה הִ֔וא וְהֵם֩ הֵבִ֨יאוּ אֶת־קׇרְבָּנָ֜ם"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אִשֶּׁ֣ה לַֽיהֹוָ֗ה וְחַטָּאתָ֛ם לִפְנֵ֥י יְהֹוָ֖ה עַל־שִׁגְגָתָֽם׃"
      ]
    ],
    "verses": [],
    "aliyot": [],
    "isPetucha": false
  }
]