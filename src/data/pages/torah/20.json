[
  {
    "text": [
      [
        "וַתִּשְׁכַּ֣ב עִמּ֔וֹ וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃ וַֽתַּהֲרֶ֛יןָ שְׁתֵּ֥י"
      ]
    ],
    "verses": [
      {
        "book": 1,
        "chapter": 19,
        "verse": 36
      }
    ],
    "aliyot": [],
    "isPetucha": false
  },
  {
    "text": [
      [
        "בְנֽוֹת־ל֖וֹט מֵאֲבִיהֶֽן׃ וַתֵּ֤לֶד הַבְּכִירָה֙ בֵּ֔ן וַתִּקְרָ֥א שְׁמ֖וֹ"
      ]
    ],
    "verses": [
      {
        "book": 1,
        "chapter": 19,
        "verse": 37
      }
    ],
    "aliyot": [],
    "isPetucha": false
  },
  {
    "text": [
      [
        "מוֹאָ֑ב ה֥וּא אֲבִֽי־מוֹאָ֖ב עַד־הַיּֽוֹם׃ וְהַצְּעִירָ֤ה גַם־הִוא֙"
      ]
    ],
    "verses": [
      {
        "book": 1,
        "chapter": 19,
        "verse": 38
      }
    ],
    "aliyot": [],
    "isPetucha": false
  },
  {
    "text": [
      [
        "יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־עַמִּ֑י ה֛וּא אֲבִ֥י בְנֵֽי־עַמּ֖וֹן"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "עַד־הַיּֽוֹם׃",
        " וַיִּסַּ֨ע מִשָּׁ֤ם אַבְרָהָם֙"
      ]
    ],
    "verses": [
      {
        "book": 1,
        "chapter": 20,
        "verse": 1
      }
    ],
    "aliyot": [],
    "isPetucha": false
  },
  {
    "text": [
      [
        "אַ֣רְצָה הַנֶּ֔גֶב וַיֵּ֥שֶׁב בֵּין־קָדֵ֖שׁ וּבֵ֣ין שׁ֑וּר וַיָּ֖גׇר בִּגְרָֽר׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וַיֹּ֧אמֶר אַבְרָהָ֛ם אֶל־שָׂרָ֥ה אִשְׁתּ֖וֹ אֲחֹ֣תִי הִ֑וא וַיִּשְׁלַ֗ח"
      ]
    ],
    "verses": [
      {
        "book": 1,
        "chapter": 20,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "אֲבִימֶ֙לֶךְ֙ מֶ֣לֶךְ גְּרָ֔ר וַיִּקַּ֖ח אֶת־שָׂרָֽה׃ וַיָּבֹ֧א אֱלֹהִ֛ים אֶל־"
      ]
    ],
    "verses": [
      {
        "book": 1,
        "chapter": 20,
        "verse": 3
      }
    ],
    "aliyot": [],
    "isPetucha": false
  },
  {
    "text": [
      [
        "אֲבִימֶ֖לֶךְ בַּחֲל֣וֹם הַלָּ֑יְלָה וַיֹּ֣אמֶר ל֗וֹ הִנְּךָ֥ מֵת֙ עַל־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הָאִשָּׁ֣ה אֲשֶׁר־לָקַ֔חְתָּ וְהִ֖וא בְּעֻ֥לַת בָּֽעַל׃ וַאֲבִימֶ֕לֶךְ"
      ]
    ],
    "verses": [
      {
        "book": 1,
        "chapter": 20,
        "verse": 4
      }
    ],
    "aliyot": [],
    "isPetucha": false
  },
  {
    "text": [
      [
        "לֹ֥א קָרַ֖ב אֵלֶ֑יהָ וַיֹּאמַ֕ר אֲדֹנָ֕י הֲג֥וֹי גַּם־צַדִּ֖יק תַּהֲרֹֽג׃"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הֲלֹ֨א ה֤וּא אָֽמַר־לִי֙ אֲחֹ֣תִי הִ֔וא וְהִֽיא־גַם־הִ֥וא אָֽמְרָ֖ה"
      ]
    ],
    "verses": [
      {
        "book": 1,
        "chapter": 20,
        "verse": 5
      }
    ],
    "aliyot": [],
    "isPetucha": false
  },
  {
    "text": [
      [
        "אָחִ֣י ה֑וּא בְּתׇם־לְבָבִ֛י וּבְנִקְיֹ֥ן כַּפַּ֖י עָשִׂ֥יתִי זֹֽאת׃ וַיֹּ֩אמֶר֩"
      ]
    ],
    "verses": [
      {
        "book": 1,
        "chapter": 20,
        "verse": 6
      }
    ],
    "aliyot": [],
    "isPetucha": false
  },
  {
    "text": [
      [
        "אֵלָ֨יו הָֽאֱלֹהִ֜ים בַּחֲלֹ֗ם גַּ֣ם אָנֹכִ֤י יָדַ֙עְתִּי֙ כִּ֤י בְתׇם־לְבָבְךָ֙"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "עָשִׂ֣יתָ זֹּ֔את וָאֶחְשֹׂ֧ךְ גַּם־אָנֹכִ֛י אֽוֹתְךָ֖ מֵחֲטוֹ־לִ֑י עַל־כֵּ֥ן"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "לֹא־נְתַתִּ֖יךָ לִנְגֹּ֥עַ אֵלֶֽיהָ׃ וְעַתָּ֗ה הָשֵׁ֤ב אֵֽשֶׁת־הָאִישׁ֙ כִּֽי־"
      ]
    ],
    "verses": [
      {
        "book": 1,
        "chapter": 20,
        "verse": 7
      }
    ],
    "aliyot": [],
    "isPetucha": false
  },
  {
    "text": [
      [
        "נָבִ֣יא ה֔וּא וְיִתְפַּלֵּ֥ל בַּֽעַדְךָ֖ וֶֽחְיֵ֑ה וְאִם־אֵֽינְךָ֣ מֵשִׁ֔יב דַּ֚ע"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "כִּי־מ֣וֹת תָּמ֔וּת אַתָּ֖ה וְכׇל־אֲשֶׁר־לָֽךְ׃ וַיַּשְׁכֵּ֨ם אֲבִימֶ֜לֶךְ"
      ]
    ],
    "verses": [
      {
        "book": 1,
        "chapter": 20,
        "verse": 8
      }
    ],
    "aliyot": [],
    "isPetucha": false
  },
  {
    "text": [
      [
        "בַּבֹּ֗קֶר וַיִּקְרָא֙ לְכׇל־עֲבָדָ֔יו וַיְדַבֵּ֛ר אֶת־כׇּל־הַדְּבָרִ֥ים"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הָאֵ֖לֶּה בְּאׇזְנֵיהֶ֑ם וַיִּֽירְא֥וּ הָאֲנָשִׁ֖ים מְאֹֽד׃ וַיִּקְרָ֨א"
      ]
    ],
    "verses": [
      {
        "book": 1,
        "chapter": 20,
        "verse": 9
      }
    ],
    "aliyot": [],
    "isPetucha": false
  },
  {
    "text": [
      [
        "אֲבִימֶ֜לֶךְ לְאַבְרָהָ֗ם וַיֹּ֨אמֶר ל֜וֹ מֶֽה־עָשִׂ֤יתָ לָּ֙נוּ֙ וּמֶֽה־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "חָטָ֣אתִי לָ֔ךְ כִּֽי־הֵבֵ֧אתָ עָלַ֛י וְעַל־מַמְלַכְתִּ֖י חֲטָאָ֣ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "גְדֹלָ֑ה מַעֲשִׂים֙ אֲשֶׁ֣ר לֹא־יֵֽעָשׂ֔וּ עָשִׂ֖יתָ עִמָּדִֽי׃ וַיֹּ֥אמֶר"
      ]
    ],
    "verses": [
      {
        "book": 1,
        "chapter": 20,
        "verse": 10
      }
    ],
    "aliyot": [],
    "isPetucha": false
  },
  {
    "text": [
      [
        "אֲבִימֶ֖לֶךְ אֶל־אַבְרָהָ֑ם מָ֣ה רָאִ֔יתָ כִּ֥י עָשִׂ֖יתָ אֶת־הַדָּבָ֥ר"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "הַזֶּֽה׃ וַיֹּ֙אמֶר֙ אַבְרָהָ֔ם כִּ֣י אָמַ֗רְתִּי רַ֚ק אֵין־יִרְאַ֣ת אֱלֹהִ֔ים"
      ]
    ],
    "verses": [
      {
        "book": 1,
        "chapter": 20,
        "verse": 11
      }
    ],
    "aliyot": [],
    "isPetucha": false
  },
  {
    "text": [
      [
        "בַּמָּק֖וֹם הַזֶּ֑ה וַהֲרָג֖וּנִי עַל־דְּבַ֥ר אִשְׁתִּֽי׃ וְגַם־אׇמְנָ֗ה אֲחֹתִ֤י"
      ]
    ],
    "verses": [
      {
        "book": 1,
        "chapter": 20,
        "verse": 12
      }
    ],
    "aliyot": [],
    "isPetucha": false
  },
  {
    "text": [
      [
        "בַת־אָבִי֙ הִ֔וא אַ֖ךְ לֹ֣א בַת־אִמִּ֑י וַתְּהִי־לִ֖י לְאִשָּֽׁה׃ וַיְהִ֞י"
      ]
    ],
    "verses": [
      {
        "book": 1,
        "chapter": 20,
        "verse": 13
      }
    ],
    "aliyot": [],
    "isPetucha": false
  },
  {
    "text": [
      [
        "כַּאֲשֶׁ֧ר הִתְע֣וּ אֹתִ֗י אֱלֹהִים֮ מִבֵּ֣ית אָבִי֒ וָאֹמַ֣ר לָ֔הּ זֶ֣ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "חַסְדֵּ֔ךְ אֲשֶׁ֥ר תַּעֲשִׂ֖י עִמָּדִ֑י אֶ֤ל כׇּל־הַמָּקוֹם֙ אֲשֶׁ֣ר נָב֣וֹא"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "שָׁ֔מָּה אִמְרִי־לִ֖י אָחִ֥י הֽוּא׃ וַיִּקַּ֨ח אֲבִימֶ֜לֶךְ צֹ֣אן וּבָקָ֗ר"
      ]
    ],
    "verses": [
      {
        "book": 1,
        "chapter": 20,
        "verse": 14
      }
    ],
    "aliyot": [],
    "isPetucha": false
  },
  {
    "text": [
      [
        "וַעֲבָדִים֙ וּשְׁפָחֹ֔ת וַיִּתֵּ֖ן לְאַבְרָהָ֑ם וַיָּ֣שֶׁב ל֔וֹ אֵ֖ת שָׂרָ֥ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "אִשְׁתּֽוֹ׃ וַיֹּ֣אמֶר אֲבִימֶ֔לֶךְ הִנֵּ֥ה אַרְצִ֖י לְפָנֶ֑יךָ בַּטּ֥וֹב"
      ]
    ],
    "verses": [
      {
        "book": 1,
        "chapter": 20,
        "verse": 15
      }
    ],
    "aliyot": [],
    "isPetucha": false
  },
  {
    "text": [
      [
        "בְּעֵינֶ֖יךָ שֵֽׁב׃ וּלְשָׂרָ֣ה אָמַ֗ר הִנֵּ֨ה נָתַ֜תִּי אֶ֤לֶף כֶּ֙סֶף֙"
      ]
    ],
    "verses": [
      {
        "book": 1,
        "chapter": 20,
        "verse": 16
      }
    ],
    "aliyot": [],
    "isPetucha": false
  },
  {
    "text": [
      [
        "לְאָחִ֔יךְ הִנֵּ֤ה הוּא־לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר אִתָּ֑ךְ"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "וְאֵ֥ת כֹּ֖ל וְנֹכָֽחַת׃ וַיִּתְפַּלֵּ֥ל אַבְרָהָ֖ם אֶל־הָאֱלֹהִ֑ים וַיִּרְפָּ֨א"
      ]
    ],
    "verses": [
      {
        "book": 1,
        "chapter": 20,
        "verse": 17
      }
    ],
    "aliyot": [],
    "isPetucha": false
  },
  {
    "text": [
      [
        "אֱלֹהִ֜ים אֶת־אֲבִימֶ֧לֶךְ וְאֶת־אִשְׁתּ֛וֹ וְאַמְהֹתָ֖יו וַיֵּלֵֽדוּ׃ כִּֽי־"
      ]
    ],
    "verses": [
      {
        "book": 1,
        "chapter": 20,
        "verse": 18
      }
    ],
    "aliyot": [],
    "isPetucha": false
  },
  {
    "text": [
      [
        "עָצֹ֤ר עָצַר֙ יְהֹוָ֔ה בְּעַ֥ד כׇּל־רֶ֖חֶם לְבֵ֣ית אֲבִימֶ֑לֶךְ עַל־"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "דְּבַ֥ר שָׂרָ֖ה אֵ֥שֶׁת אַבְרָהָֽם׃",
        " וַֽיהֹוָ֛ה"
      ]
    ],
    "verses": [
      {
        "book": 1,
        "chapter": 21,
        "verse": 1
      }
    ],
    "aliyot": [],
    "isPetucha": false
  },
  {
    "text": [
      [
        "פָּקַ֥ד אֶת־שָׂרָ֖ה כַּאֲשֶׁ֣ר אָמָ֑ר וַיַּ֧עַשׂ יְהֹוָ֛ה לְשָׂרָ֖ה"
      ]
    ],
    "verses": [],
    "aliyot": [],
    "isPetucha": false
  },
  {
    "text": [
      [
        "כַּאֲשֶׁ֥ר דִּבֵּֽר׃ וַתַּ֩הַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו"
      ]
    ],
    "verses": [
      {
        "book": 1,
        "chapter": 21,
        "verse": 2
      }
    ],
    "aliyot": [],
    "isPetucha": false
  },
  {
    "text": [
      [
        "לַמּוֹעֵ֕ד אֲשֶׁר־דִּבֶּ֥ר אֹת֖וֹ אֱלֹהִֽים׃ וַיִּקְרָ֨א אַבְרָהָ֜ם"
      ]
    ],
    "verses": [
      {
        "book": 1,
        "chapter": 21,
        "verse": 3
      }
    ],
    "aliyot": [],
    "isPetucha": false
  },
  {
    "text": [
      [
        "אֶֽת־שֶׁם־בְּנ֧וֹ הַנּֽוֹלַד־ל֛וֹ אֲשֶׁר־יָלְדָה־לּ֥וֹ שָׂרָ֖ה יִצְחָֽק׃"
      ]
    ],
    "verses": [],
    "aliyot": [],
    "isPetucha": false
  }
]